34

studebant: »μεγάλην ἤδη τότε σπουδὴν καὶ φιλοτιμίαν
τοῦ ἀγῶνος ἔχοντος” Plutarchus dicit, loquens dc
aetate Themistoclis ¹) , et etiam serioribus liberae rei-
publicae temporibus idem studium obtinuisse, apparet
ex exemplo supra laudato clientis illius Lysiae, qui
intra novem annorum spatium tantam pecuniae sum-
mam in liturgiis impenderat, nec minus eorum, qui .
totum patrimonium obeundis liturgiis consumpserant.
Unde explicandum hoc studium, cuius causa non
satis apparet e superioribuS, in quibus vix quicquam
attigimus praeter curas et sumptus choragorum‘?
Supra jam commemoravimus, choragum, ut liturgum ,
publicum munus obiisse et quasi magistratu functum
esse, qui magistratus ei jura daret in cives, e, g.
eos multis sive capiendo pignore cogendi. Sed prae·
terea, quod nomine jam significari vidimus, dux erat
chori. Ut trierarchus praeerat navi, quam armaverat,
ita chorago moderamen mandabatur omnium, quae
ad chorum ipsius eiusque certamen pertinerent
Deinde, victoria reportata, magni honores choragum
victorem manebant, non tantum ipso victoriae tempore ,

sed per totius vitae spatium, quod infra ostendemus.

 

1) vid. Plutarch. in Vita Themistoclis, c. 5.


73

tam , histrionum magistrum, choragi auctoritate prorsus
liberum , chori tantum magistrum huic subditum fuisse.
Quum vero hanc inter histrionum et chori magistrum
distinctionem verae rei scenicae rationi nequaquam con-
sentaneam esse probaverimus , sed didascalum et cho-
rodidascalum eundem fuisse hominem, histrionum si-
mul et choreutarum doctorem: inde sponte sequitur,
fieri non potuisse, quin poeta choragi auctoritate liber
non esset. Si enim didascalus esset poeta, chorago erat
subditus , si non esset, nullas ei in certamine fuisse
partes vidimus.

Ut histrionum magistro, ita quoque histrionibus
cum chorago nihil fuisse commune putat Boeckhius ‚
loco illo fretus , qui docet histriones poetis sorte tri-
butos esse ¹). Hunc autem lexicographorum locum
valde obscurum nullam ejus sententiae probandae vim
habere, ostendimus ²), neque in dubium vocari posse
censemuS‚ quin, ut didascalus, itai histriones chorago
fuerint subditi, praesertim quum vestitus atque orna·
tus eorum chorago quoque curam mandatam fuisse,

verisimillimum esse cognoverimus,

 

l) Vid. Bocckh.‚ 1.1. p. 487.
2) Vid. hujus commentat, p. 59.

